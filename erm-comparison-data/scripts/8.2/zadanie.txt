Pomocou UML notácie nakreslite entitno-relačný model dát pre informačný systém vysokoškolského rozvrhu a pridružených dát. V modeli uveďte aj dátové typy. Systém eviduje rozvrh v jednom akademickom roku. Rozvrh sa skladá z udalostí. Udalosť má daný deň v týždni, čas začiatku a konca v rámci dňa, učebňu, v ktorej prebieha, a zoznam učiteľov, ktorí majú udalosť na starosti. Udalosť sa môže ale aj nemusí viazať na predmet. Predmet má daný svoj názov, textový kód a počet kreditov. Učiteľ má meno, priezvisko a svoju kanceláriu, v ktorej bežne pracuje. Učiteľ môže zdieľať kanceláriu s inými učiteľmi. Každá miestnosť má svoje označenie, kapacitu v počte osôb a informáciu, či má klimatizáciu. Učebne majú navyše informáciu, či je v nich nainštalovaný projektor.
